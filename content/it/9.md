---
title: lezione 9 - nomi 
---
## lessico
󱤱 mama - genitore, antenato; creatore, autore; custode, mantenitore

󱤰 ma - terra; all’aperto, mondo; paese, territorio; suolo

󱥂 nimi - nome, parola

󱤦 lete - freddo, fresco; non cotto, crudo

󱥗 seli - fuoco; elemento di cottura, reazione chimica, fonte di calore

󱤥 len - panno, abbigliamento, tessuto; copertura, strato di privacy

## lezione
### nomi
in toki pona, i nomi propri si comportano come modificatori e iniziano con la lettera maiuscola. ciò significa che bisogna prima scegliere una parola che descrive che cos’è la cosa, e poi modificarla con il nome tokiponizzato.

> jan Lisa \
> ~ un *jan* che si chiama lisa

> ma Mewika \
> ~ un paese che si chiama Mewika (gli stati uniti)

### la tokiponizzazione

 i nomi in toki pona vanno "tokiponizzati", che vuol dire rendere il nome conforme alle restrizioni fonotattiche di toki pona. le regole generali della tokiponizzazione sono:

- usare il nome e la pronuncia locale
-  le sillabe sono composte da una consonante seguita da una vocale, seguite da una lettera *n* opzionale
- la consonante nella prima sillaba di una parola può essere omessa
- *wu*, *wo*, *ji*, e *ti* sono illecite
    - *wu* diventa *u*, *wo* diventa *o*, *ji* diventa *i*, e *ti* diventa *si*
- se *n* è alla fine di una sillaba, non può essere seguita da una *m* o un’altra *n* 
- *d*->*t*, *b*->*p*, *v*->*w*, *f*->*p*, *r*->*w*/*l*/*k*
    - la *r* italiana diventa *l*
    - la *r* inglese diventa *w*
    - la *r* francese/tedesca diventa *k*
- mantenere il numero di sillabe è più importante di mantenere tutte le consonanti 
- se stai tokiponizzando il tuo nome - non avere paura di infrangere qualche regola se il risultato finale ti soddisfa di più! è il tuo nome e puoi farci quello che vuoi 

### nota sull’inclusività
la gente tende a usare molte parole diverse per descriversi in toki pona, non necessariamente solo *jan*, in base alle parole nelle quali si identificano di più. per esempio, io uso *soweli* per descrivermi!

tienilo a mente quando parli toki pona!
per esempio, siccome non tutti sono *jan*, non ha senso tradurre *tutti* con *jan ale*, ma bisognerebbe tradurlo solo come *ale*.

un altro esempio: quando si parla di un gruppo vario di persone, non si può sapere per certo se in quel gruppo tutti siano *jan*. in questo caso, usare la parola *ijo* potrebbe essere meglio, per evitare che qualcuno si senta escluso.

essenzialmente - non usare *jan* a meno che non hai la certezza di starti riferendo a un *jan*!

<br />

la nota precedente è solo un’opinione personale molto forte.

in realtà, molta gente continua a usare *jan* per *qualcuno*/*nessuno*/*tutti* ecc.


### esempi

> il mio nome, tess, diventa *soweli Tesa*! \
> tecnicamente, il mio nome dovrebbe essere *Te* per mantenere il numero di sillabe, ma volevo mantenere la *s* quindi invece ho infranto una regola e l’ho reso *Tesa*! 

> il mio gatto, tiara, è *soweli Sijala*! \
> siccome sono norvegese e tendo a far vibrare le mie *r*, la *r* nel nome *tiara* diventa una *l*, e la *ti* diventa *si*. 

> la lingua inglese potrebbe essere *toki Inli*. \
>  qui, il gruppo *ng* viene semplificato in *n*, e il numero di sillabe viene priorizzato, quindi il suono *sh* viene rimosso.

> la lingua svedese potrebbe essere *toki Wensa*, dalla parola svedese *svenska*.  \
> il gruppo *sv* viene semplificato in *w*, e il gruppo *sk* viene semplificato in *s*! \
>  toki pona tende a usare la stessa parola sia per la lingua che per il paese, quindi il paese svezia diventa *ma Wensa* 

## esercizi
### traduci da toki pona a italiano
:exercise[mi sona toki Nosiki]{answer="so parlare una lingua chiamata Nosiki (norvegese)"}

:exercise[mi wile tawa ma sina]{answer="voglio andare nel tuo paese"}

:exercise[mi wile e len mute tan ni · ma Kanata li lete mute]{answer="ho bisogno di molti vestiti perché il paese di nome Kanata (canada) è molto freddo "}

:exercise[sona mi pi nimi sina li kama weka lon tenpo poka]{answer="ho dimenticato il tuo nome di recente"}

:exercise[waso Lisa li wile pini e pali ona]{answer="(un volatile di nome) lisa vuole finire di lavorare"}

### traduci da italiano a toki pona
:exercise[tess sta insegnando alla sua ragazza toki pona]{answer="soweli Tesa li pana e sona pi toki pona tawa waso olin ona"}

:exercise[questo insetto è volato fino a qui dalla norvegia]{answer="pipi ni li tawa ni tan ma Nosiki"}

:exercise[mio padre è più forte di tuo padre]{answer="mama mi li wawa mute · mama sina li wawa lili"}

:exercise[il tuo nome è bello]{answer="nimi sina li pona"}